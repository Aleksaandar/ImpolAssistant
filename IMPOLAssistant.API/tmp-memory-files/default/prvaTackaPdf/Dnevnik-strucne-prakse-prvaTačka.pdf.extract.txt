Д Н Е В Н И К
СТРУЧНЕ  ПРАКСЕ 
Модул
Информациони системи и технологије 
(УНЕТИ  НАЗИВ) 
П Е Р И О Д
01.08.2024. – 20.08.2024.
(УНЕТИ  ДАТУМ  ПОЧЕТКА  И  ДАТУМ   ЗАВРШТЕКА) 
Душко Сокић
[унети име и презиме 
одговорног лица испред компаније/институције] 
Студент 
Александар Живановић
Име и презиме
Бр. индекса: 2020/01662
ДАТУМ: 01.08.2024.
ДАН: Четвртак 
САДРЖАЈ 
1.  Упознавање са фирмом
2.  Упознавање са историјатом фирме
3.  Упознавање са асортиманом производа
4.  Упознавање са тржиштом фирме 
Impol D.O.O из Словенске Бистрице је привредно друштво са завидном пословном
традицијом која датира још од 1825. године, а прерадом алуминијума бави се од 1950.
Делатност пословне групе IMPOL је прерада алуминијума у ваљане, пресоване, вучене,
коване, и друге врсте производа који се могу употребљавати у аутомобилској и авио
индрустрији, машиноградњи, транспорту, унутрашњем дизајну, електроиндустрији и
грађевинској индустрији. . У Impol-у је запослено 2525 радника који произведу и
продају преко 110 000 тона производа годишње. Најважнија тржишта су тржиште
Немачке, Италије, Мађарске, Холандије, земаља Латинске Америке, Француске и
Аустрије. Пословна група IMPOL обухвата 21 привредно друштво а њено матично
друштво је IMPOL 2000, d.d. У октобру 2002. године IMPOL d.d. је постао власник 70%
акција Ваљаонице Алуминијума из Севојна. 
Ваљаоница је почела са радом 1975. године са инсталираним капацитетима од 35.000
тона ваљаних алуминијумских производа. Завршетком друге фазе од 16.500 тона
програма танких трака постављен је пројектовани капацитет од 51.500 тона хладно
ваљаних производа. До 1989. године Ваљаоница Алуминијума из Севојна је пословала
у саставу SOUR Ваљаоница Севојно, а потом, годину дана (1990) као јединствено
предузеће Ваљаоница Бакра и алуминијума Севојно. Почетком 1991. Ваљаоница
алуминијума наставља да послује самостално, са погоном Финализације у свом саставу.
Својинска трансформација предузећа извршена је тендерском продајом у октобру 2002.
године, а власник 70% капитала постаје IMPOL d.d. Словенска Бистрица. Од тада
Ваљаоница наступа на тржишту под именом IMPOL SEVAL Ваљаоница алуминијума a.d.
Севојно. IMPOL SEVAL Ваљаоница алуминијума a.d. Севојно је највећи прерађивач
алуминијума у Републици Србији и једини произвођач ваљаних производа од
алуминијума, има вишедеценијску традицију у преради алуминијума и висок углед како
на домаћем, тако и на светском тржишту, посебно у Европи и Америци. Ваљаоница је
данас акционарско друштво са око 550 запослених и три ћерке фирме: Impol Seval
Tehnika d.o.o. , Impol Seval PKC d.o.o. и Impol Seval Final d.o.o. . 
Асортиман производа Impol Seval ваљаонице алуминијума обухвата следеће производе:
бојене траке и лимови, хладно ваљане траке, топло ваљане траке, топло ваљане
плоче, лимови и трупци. Најперспективнији производ ваљаонице јесте бојени
алуминијум и он је уједно и производ са највећом додатном вредношћу. Обојени
алуминијум Ваљаонице IMPOL SEVAL Севојно може се наћи у конструкцији многих3
светски познатих грађевина, као што су: Стадион Лужњики у Москви који је служио за
отварање Светског првенства у фудбалу 2018. године, Московски метро, Московски
аеродром, Хумо Арена у Узбекистану  и многе друге грађевине.  Производи Impol
Sevala архитектама дозвољавају слободу и маштовитост и као што је генерални
директор и власник компаније ALUWALL, Станислав Коваљев рекао: ,,Задовољавају
најстроже и најзахтевније замисли и идеје архитеката, омогућавајући велики број
читавих палета боја, нијанси и фактура бојеног алуминијуна”. Са обзиром да квалитет
производа зависи од степена модернизације производних система, Ваљаоница је
потрошила 90 милиона евра у развоју производних капацитета у последних 15 година.
На основу тога, може се рећи да у Ваљаоници Impol Seval Севојно нема речи о пуком
ваљању и бојењу већ о готово уметничком духу и марљивом предавању раду. 
Што се тржишта тиче, Impol Seval ваљаоница Алуминијума је фабрика са четрдесет
година искуства у преради алуминијума па је самим тим резултат тога брзо
прилагођавање захтевима тржишта и потребама купаца, што је допринело високом
угледу и препознавању бренда код многобројних купаца на тржишту Европе (Немачка,
Италија, Француска, Аустрија, Холандија, Швајцарска...), Русије и широм света. Impol
Seval израђује производе од алуминијума и његових легура, поступцима ливења,
топлог ваљања и хладног ваљања. Производи се израђују по захтевима купаца и
светским стандардима, у еколошко контролисаној средини и користе се у:
аутомобилској, прехрамбеној, фармацеутској, транспортној индустрији,
електроиндустрији и грађевинарству. Готова роба допрема се купцима на
најфлексибилнији начин коришћењем шлепера  носивости до 25 тона. Вредност извоза
Ваљаонице само за 2017. годину износи 97,3 милиона евра. Укупна производња за
тржиште 2022. године је износила 1 076 710 тона производа, од чека се 95% користи
као извоз у разне земље света. За пласман датих производа на пробирљивом
светском тржишту неопходна је и логистичка подршка лабораторије, која је опремљена
најсавременијом опремом и спроводи хемијска, механичка и технолошка испитивања.
Ваљаоница послује у складу са стандардом ISO 9000:2001. 
Након своје прве посете фирми, упознавања са делатностима фирме и кадровима,
акцентовао бих организованост и међусобну повезаност запослених у циљу обављања
постављених и предвиђених редоследа сложених задатака. У окривру менаџмента
предузећа, као посебан елемент издвојио бих поштовање правила поверљивости. На
основу Уговора који је потребно потписати, обухватају се опште напомене и посебна
правила која се односе на трећа лица односно посетиоце Друштва која се по било ком
основу налазе у радној околини. Од посетилаца се тражи да поштују полисе фирме о
поверљивим информацијама и да се залажу да дате информације неће злоупотребити.
Такође бих из своје прве посете истакао безбедност кадрова која је дигунута на висок
ниво, где безбедност представља један од најважнијих елемената пословања фирме.
Она подразумева забрану кретања без присуства ментора или овлашћеног запосленог
и у одговарајућим зонама кретања је потребно имати заштитну опрему као и
овлашћено лице поред себе. Посетиоцима се такође даје Уговор којим се обавезују да
ће поштовати правила о безбедности на раду приликом посете.