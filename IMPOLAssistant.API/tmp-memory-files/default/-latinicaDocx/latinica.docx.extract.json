{"sections":[{"number":1,"complete":true,"content":"1. Upoznavanje sa firmom\r\n2. Upoznavanje sa istorijatom firme\r\n3. Upoznavanje sa asortimanom proizvoda\r\n4. Upoznavanje sa tr\u017Ei\u0161tom firme\r\n\r\nImpol D.O.O iz Slovenske Bistrice je privredno dru\u0161tvo sa zavidnom poslovnom tradicijom koja datira jo\u0161 od 1825. godine, a preradom aluminijuma bavi se od 1950. Delatnost poslovne grupe IMPOL je prerada aluminijuma u valjane, presovane, vu\u010Dene, kovane, i druge vrste proizvoda koji se mogu upotrebljavati u automobilskoj i avio indrustriji, ma\u0161inogradnji, transportu, unutra\u0161njem dizajnu, elektroindustriji i gra\u0111evinskoj industriji. . U Impol-u je zaposleno 2525 radnika koji proizvedu i prodaju preko 110 000 tona proizvoda godi\u0161nje. Najva\u017Enija tr\u017Ei\u0161ta su tr\u017Ei\u0161te Nema\u010Dke, Italije, Ma\u0111arske, Holandije, zemalja Latinske Amerike, Francuske i Austrije. Poslovna grupa IMPOL obuhvata 21 privredno dru\u0161tvo a njeno mati\u010Dno dru\u0161tvo je IMPOL 2000, d.d. U oktobru 2002. godine IMPOL d.d. je postao vlasnik 70% akcija Valjaonice Aluminijuma iz Sevojna.\r\n\r\n\r\nValjaonica je po\u010Dela sa radom 1975. godine sa instaliranim kapacitetima od 35.000 tona valjanih aluminijumskih proizvoda. Zavr\u0161etkom druge faze od 16.500 tona programa tankih traka postavljen je projektovani kapacitet od 51.500 tona hladno valjanih proizvoda. Do 1989. godine Valjaonica Aluminijuma iz Sevojna je poslovala u sastavu SOUR Valjaonica Sevojno, a potom, godinu dana (1990) kao jedinstveno preduze\u0107e Valjaonica Bakra i aluminijuma Sevojno. Po\u010Detkom 1991. Valjaonica aluminijuma nastavlja da posluje samostalno, sa pogonom Finalizacije u svom sastavu. Svojinska transformacija preduze\u0107a izvr\u0161ena je tenderskom prodajom u oktobru 2002. godine, a vlasnik 70% kapitala postaje IMPOL d.d. Slovenska Bistrica. Od tada Valjaonica nastupa na tr\u017Ei\u0161tu pod imenom IMPOL SEVAL Valjaonica aluminijuma a.d. Sevojno. IMPOL SEVAL Valjaonica aluminijuma a.d. Sevojno je najve\u0107i prera\u0111iva\u010D aluminijuma u Republici Srbiji i jedini proizvo\u0111a\u010D valjanih proizvoda od aluminijuma, ima vi\u0161edecenijsku tradiciju u preradi aluminijuma i visok ugled kako na doma\u0107em, tako i na svetskom tr\u017Ei\u0161tu, posebno u Evropi i Americi. Impol Seval Valjaonica Aluminijuma Sevojno je danas akcionarsko dru\u0161tvo sa tri \u0107erke firme: Impol Seval Tehnika, Impol Seval PKC, Impol Seval Final.\r\n\r\nAsortiman proizvoda Impol Seval valjaonice aluminijuma obuhvata slede\u0107e proizvode: bojene trake i limovi, hladno valjane trake, toplo valjane trake, toplo valjane plo\u010De, limove i trupce. Najperspektivniji proizvod valjaonice jeste bojeni aluminijum i on je ujedno i proizvod sa najve\u0107om dodatnom vredno\u0161\u0107u. Obojeni aluminijum Valjaonice IMPOL SEVAL Sevojno mo\u017Ee se na\u0107i u konstrukciji mnogih svetskih poznatih gra\u0111evina, kao \u0161to su: Stadion Lu\u0161njiki u Moskvi koji je slu\u017Eio za otvaranje Svetskog prvenstva u fudbalu 2018. godine, Moskovski metro, Moskovski aerodrom, Humo Arena u Uzbekistanu  i mnoge druge gra\u0111evine.  Proizvodi Impol Sevala arhitektama dozvoljavaju slobodu i ma\u0161tovitost i kao \u0161to je rekao generalni direktor i vlasnik kompanije ALUWALL, Stanislav Kovaljev: ,,Zadovoljavaju najstro\u017Ee i najzahtevnije zamisli i ideje arhitekata, omogu\u0107avaju\u0107i veliki broj \u010Ditavih paleta boja, nijansi i faktura bojenog aluminijuna\u201D. Sa obzirom da kvalitet proizvoda zavisi od stepena modernizacije proizvodnih sistema, Valjaonica je potro\u0161ila 90 miliona evra u razvoju proizvodnih kapaciteta u poslednih 15 godina. Na osnovu toga, mo\u017Ee se re\u0107i da su Valjaonici Impol Seval Sevojno nema re\u010Di o pukom valjanju i bojenju ve\u0107 o gotovo umetni\u010Dkom duhu i marljivom predavanju radu.\r\n\r\n\r\n\u0160to se tr\u017Ei\u0161ta ti\u010De, Impol Seval valjaonica Aluminijuma je fabrika sa \u010Detrdeset godina iskustva u preradi aluminijuma pa je samim tim rezultat toga brzo prilago\u0111avanje zahtevima tr\u017Ei\u0161ta i potrebama kupaca, \u0161to je doprinelo visokom ugledu i prepoznavanju brenda kod mnogobrojnih kupaca na tr\u017Ei\u0161tu Evrope (Nema\u010Dka, Italija, Francuska, Austrija, Holandija, \u0160vajcarska...), Rusije i \u0161irom sveta. Impol Seval izra\u0111uje proizvode od aluminijuma i njegovih legura, postupcima livenja, toplog valjanja i hladnog valjanja. Proizvodi se izra\u0111uju po zahtevima kupaca i svetskim standardima, u ekolo\u0161ko kontrolisanoj sredini i koriste se u: automobilskoj, prehrambenoj, farmaceutskoj, transportnoj industriji, elektroindustriji i gra\u0111evinarstvu. Gotova roba doprema se kupcima na najfleksibilniji na\u010Din kori\u0161\u0107enjem \u0161lepera  nosivosti do 25 tona. Vrednost izvoza Valjaonice samo za 2017. godinu iznosi 97,3 miliona evra. Ukupna proizvodnja za tr\u017Ei\u0161te 2022. godine je iznosila 1 076 710 tona proizvoda, od \u010Deka se 95% koristi kao izvoz u razne zemlje sveta. Za plasman datih proizvoda na probirljivom svetskom tr\u017Ei\u0161tu neophodna je i logisti\u010Dka podr\u0161ka laboratorije, koja je opremljena najsavremenijom opremom i sprovodi hemijska, mehani\u010Dka i tehnolo\u0161ka ispitivanja. Valjaonica posluje u skladu sa standardom ISO 9000:2001.\r\n\r\nNakon svoje prve posete firmi, upoznavanja sa delatnostima firme i kadrovima, akcentovao bih organizovanost i me\u0111usobnu povezanost zaposlenih u cilju obavljanja postavljenih i predvi\u0111enih redosleda slo\u017Eenih zadataka. U okviru menad\u017Ementa preduze\u0107a, kao poseban element izdvojio bih po\u0161tovanje pravila poverljivosti. Na osnovu Ugovora koji je potrebno potpisati, obuhvataju se op\u0161te napomene i posebna pravila koja se odnose na tre\u0107a lica odnosno posetioce Dru\u0161tva koja se po bilo kom osnovu nalaze u radnoj okolini. Od posetilaca se tra\u017Ei da po\u0161tuju polise firme o poverljivim informacijama i da se zala\u017Eu da date informacije ne\u0107e zloupotrebiti.\r\nTako\u0111e bih iz svoje prve posete istakao bezbednost kadrova koja je digunuta na visok nivo, gde bezbednost predstavlja jedan od najva\u017Enijih elemenata poslovanja firme. Ona podrazumeva zabranu kretanja bez prisustva mentora ili ovla\u0161\u0107enog zaposlenog i u odgovaraju\u0107im zonama kretanja je potrebno imati za\u0161titnu opremu kao i ovla\u0161\u0107eno lice pored sebe. Posetiocima se tako\u0111e daje Ugovor kojim se obavezuju da \u0107e po\u0161tovati pravila o bezbednosti na radu prilikom posete.\r\n\r\n\r\n\r\n\r\n\r\n\r\n\r\n\r\n\r\n\r\n\r\nDATUM: 02.08.2024.\r\nDAN: Petak\r\n\r\n\r\nSADR\u017DAJ\r\n\r\n\r\n1. Upoznavanje sa informaciono-komunikacionim sistemom firme\r\n2. Upoznavanje sa hardverom firme\r\n3. Upoznavanje sa telekomunikacijama\r\n4. Upoznavanje sa radom zaposlenih\r\n\r\nDrugog radnog dana sam upoznat sa funkionisanjem informacionog sektora firme, njegovom infrastrukturom i telekomunikacijama, hardverom i radom zaposlenih.\r\nInformacioni sektor firme se nalazi u okviru posebnog objekta i izdvojen je od izvesnog broja sektora, pa tako i od proizvodnje firme. Zaposleni u ovom sektoru obavljaju \u0161iroki raspon informati\u010Dkih zadataka, od servisa personalnih ra\u010Dunara, preko odru\u017Eavanja-unapre\u0111enja postoje\u0107e ra\u010Dunarske mre\u017Ee, do pisanja-odr\u017Eavanja-unapre\u0111ivanja sopstvenog informacionog sistema/softvera firme. Informacionu i komunikacionu strukturu mre\u017Ee valjaonice mo\u017Eemo videti na slede\u0107oj slici:\r\n \r\nSa slike mo\u017Eemo videti da se komunikacija sa serverima i mre\u017Eom u Slovenskoj Bistrici vr\u0161i preko dva linka, jedan direktan link sa Slovenijom preko Telesistema, opti\u010Dki link od 20 Mbit/s i on slu\u017Ei za direktnu komunikaciju sa serverima u Sloveniji. Sa obzirom da sve mora da funkcioni\u0161e u redudansi, jer valjaonica ne mo\u017Ee dozvoliti pad mre\u017Ee, u slu\u010Daju pada jednog linka prebacuje se na drugi, rezervni link od 200 Mbit/s koji je tako\u0111e preko optike (Telekomov link), pa korisnici ne ose\u0107aju da je uop\u0161te do\u0161lo do promene prilikom pada jednog od linkova. Opti\u010Dki prsten linkova i redudansa omogu\u0107avaju \u0161to manji rizik od prekida mre\u017Ee. Na samom ulazu u mre\u017Eu imamo dva firewall-a koji su tako\u0111e u redudansi i  koriste kompletnu mre\u017Eu (tipovi firewall-ova su Palo Alto PA-820). Tako\u0111e, mre\u017Ea sadr\u017Ei centralne svi\u010Deve koji su raspore\u0111eni u hijerarhiji, od centralnog svi\u010Da Cisco Catalyst 4500, preko Cisco Catalyst 3850 do Cisco Catalyst 2960. Ra\u010Dunarska mre\u017Ea valjaonice je u osnovi napravljena 2003. godine i tada se koristila multimodna optika, od 2018. se prelazi na singlmodnu optiku koja nema ograni\u010Denja u brzini i omogu\u0107uje usluge High Speed Internet-a. Izme\u0111u svi\u010Deva se koristi singlmodna optika, gde se multimodna pojavljuje vrlo retko. Brzina interneta od 10 gigabita po sekundi predstavlja ki\u010Dmu mre\u017Ee tako da nema probema sa brzinom protoka podataka. Potrebno je napomenuti da postoji i ugra\u0111ena be\u017Ei\u010Dna mre\u017Ea, gde su veliki tro\u0161kovi odr\u017Eavanja i licenciranja be\u017Ei\u010Dne mre\u017Ee. Za kontrolu be\u017Ei\u010Dne mre\u017Ee se koristi Cisco Catalyst 9800 be\u017Ei\u010Dni kontroler koji zapravo nije deo hardvera (ne postoji fizi\u010Dki, ve\u0107 je instaliran) i on upravlja svim pristupnim ta\u010Dkama valjaonice. Pristpune ta\u010Dke su postavljene na svakih 50 metera u pogonu i zaposlenima je veoma bitno da odgovaraju\u0107i ure\u0111aji, kao \u0161to je bar kod \u010Dita\u010D, mogu brzo pre\u0107i sa jedne pristupne ta\u010Dke na drugu. Prikaz dela informacionog sektora firme:\r\n\r\n\r\n U informacionoj komunikacionoj strukturi valjaonice koriste se slede\u0107i serveri: DNS serveri (centri podataka koji slu\u017Ee za povezivanje sa dva velika centra u Sloveniji), File server, LDAP, RDP, server aplikacije za evidenciju radnog vremena, server aplikacije za obradu zarada, server za skeniranje E-fakture. U Sloveniji postoje backup-ovi svih servera, gde se odr\u017Eavanje podataka vr\u0161i svakog dana u 22:00. Kao server se  koristi Lenovo SR350, kao diskovni sistem se korsiti IBM skladi\u0161te, za dodeljivanje memorije i procesora imamo VMWhare za kog se pla\u0107aju odgovaraju\u0107e licence. Firma Arhides je odgovorna za celokupnu hardversku i informaciono komunikacionu infrastrukturu valjaonice.\r\n\r\nImpol Seval a.d. poseduje lokalnu telefonsku i ra\u010Dunarsku mre\u017Eu kojom su pokrivene sve administrativne i proizvodne celine. Lokalna ra\u010Dunarska mre\u017Ea je izvedena kombinacijom opti\u010Dkih i bakarnih kablova, tako da su pro\u0161irenja mogu\u0107a i lako izvodljiva. Ra\u010Dunarska mre\u017Ea se sastoji od vi\u0161e \u010Dvori\u0161ta, gde se nalaze ormari sa aktivnom i pasivnom ra\u010Dunarskom opremom, vezanih u prsten. Do svih \u010Dvorova dolazi opti\u010Dki (multimodni i singlmodni) kablovi za ra\u010Dunarsku i vi\u0161epari\u010Dni bakarni za telefonsku mre\u017Eu. Opti\u010Dkim kabolvima su povezane i sve ma\u0161ine u pogonu, jer se bakarni kablovi ne mogu koristiti zbog velikih elektro magnetnih smetnjni. Bakarni SFTP kablovi su kori\u0161\u0107eni za povezivanje od ormara do radnog mesta. Istim kablovima se prenosi i ra\u010Dunarska i telefonska veza. \r\nRa\u010Dunare firme mo\u017Eemo razvrstati na NC (Network Client) radne stanice, personalne ra\u010Dunare sa operativnim sistemima Win2003, Tao-Linux, RedHat, Win98, WinXP, WinVista i Win7.\r\nIP blokovi adresa koji se kriste u mre\u017Eama su 10.50.10.0/24 i 20.50.10.0/24 a dalje je planski predvi\u0111eno deljenje prema potrebama firme u sistemu\r\n-od 1 do 29 \u2013 namenjeno \u0161tampa\u010Dima;\r\n-od 30 do 200 \u2013 namenjeno za PC-je;\r\n-od 201 do 254 \u2013 namenjeno za NC-je.\r\n\r\nTelefonski saobra\u0107aj se odvija preko sopstvene centrale GrandStream UCM6302, koja se mo\u017Ee pro\u0161irivati. Trenutno na centralni je instalirano 30 IP telefonskih priklju\u010Daka i 192 analogna lokala razli\u010Ditih prioriteta. Veza sa Softnet serverima ostvaruje se preko 2 MB/s tunela odvojenog od Telekomovog link High Speed Internet. Impol Seval poseduje numeraciju za 300 brojeva od 031 591 100 do 031 591 400. Pored fiksnih telefonskih linija, Impol Seval a.d. poseduje Biznis paket 150 mobilnih telefona. Mobilne telefone poseduju svi rukovodioci, poslovo\u0111e i zaposleni na radnim mestima od bitnog zna\u010Daja za funkcionisanje proizvodnje. \u0160to se ti\u010De bezbednosti, perimetar je za\u0161ti\u0107en sistemom Fiber-fance, koji je integrisan sa pokretnim kamerama. Video zapis se redovno snima i \u010Duva, a monitoring se vr\u0161i 24 \u010Dasova dnevno. Za monitoring zadu\u017Eena je Valjaonica bezbednost. Video kamerama su pokriveni i pojedini delovi proizvodnje. Ove kamere su integrisane u lokalnu ra\u010Dunarsku mre\u017Eu Impol Seval i video zapisi se skladi\u0161te na dva lokalna NVR ure\u0111aja.\r\n\r\n\u2003\r\nDATUM: 05.08.2024.\r\nDAN: Ponedeljak\r\n\r\n\r\nSADR\u017DAJ"},{"number":2,"complete":true,"content":"1. Upoznavanje sa softverom firme\r\n2. Delnik Infosistem \u2013 Delphi baziran softver\r\n3. Rad u programu Delnik Infosistem\r\n\r\nSvog tre\u0107eg radnog dana bio sam upoznat sa softverom, aplikacijama, programima i bazom podataka valjaonice. Slovenska firma Alcad je zadu\u017Eena za odr\u017Eavanje i upravljanje softverom Valjaonice Impol Seval Sevojno, ipak pre njene privatizacije zaposleni su pravili lokalne programe za svoje potrebe. Jedni od takvih programa su Delnik Infosistem i Seval. Danas se uglavnom koriste gotove aplikacije za unos podataka, pravljenje izve\u0161taja, knjigovodstvo, platne programe, osobne dobitke, evidenciju radnog vremena, evidenciju i nabavku osnovnih sredstava. Za pra\u0107enje proizvodnje se koristi program PIS koji podrazumeva: pra\u0107enje proizvodnih poslova, prodajnih poslova, administrativnih poslova, pra\u0107enje nivoa skladi\u0161ta, odpremnica i nabavnih poslova.\r\nDelnik Infosistem je lokalni mre\u017Eni softver razvijen putem programskog okru\u017Eenja Delphi, i slu\u017Ei za obradu podataka iz procesa koji nisu obuhva\u0107eni glavnim softverom za pra\u0107enje proizvodnje. Program je u stalnom razvoju od 2000-te godine i pru\u017Ea mogu\u0107nosti pra\u0107enja podataka o ra\u010Dunarima, zaposlenima, odeljku za posete, li\u010Dnom dohotku, daje mogu\u0107nost ocene radnika, evidenciju tehni\u010Dke dokumentacije, sadr\u017Ei u sebi i program za merno-kontrolna sredstva, program za reklamacije, evidencije kupaca i evidencije dr\u017Eava za izvoz. Ukratko, Delnik Infosistem se koristi za internu evidenciju: pra\u0107enje kadrova i najrazli\u010Ditijih procesa u firmi. \r\nU biti svega je baza podataka Paradox kao tip baze kojo pristupa program radi rada sa podacima u lokalu (lokalna baza podataka). Sam program je pisan OOP na\u010Dinom, uz po\u0161tovanje brojinh konvencija. Odgovaraju\u0107i pristup podacima je dostupan na svim radnim stanicama u firmi, u skladu sa odgovaraju\u0107im ovla\u0161\u0107enjima i odgovornostima. Prema tome, odgovaraju\u0107e jedinice programa su dostupne licima koje rade sa njima, i to u prilagodnom obliku: mogu\u0107nost a\u017Euriranja podataka, pregled podataka, upis-brisanje podataka itd. Dakle,  u dogovoru sa menad\u017Ementom i ostalim zaposlenima, dodeljene su odgovaraju\u0107e privilegije, koje je mogu\u0107e menjati putem prigodnog interfejsa. U bazi programa postoji oko 50 tabela od kojih se kao najbitnije mogu ista\u0107i tabele vezane za radnike, reklamacije, prolaske i izlaznice iz firme, sirovine IP adrese....\r\nKao interesantnu karakteristiku ovog softvera izdvajam mogu\u0107nost kontrole kapije. Radi se o pra\u0107enju datuma i vremena dolazaka i odlazaka zaposlenih iz firme. Prema zakonu, neophodno je bilo obezbe\u0111enjee i kontrolu ulazaka i izlazaka iz firme prepustiti posebnoj firmi koja bi bila odgovorna za to. To odvojeno preduze\u0107e poseduje sopstvenu bazu podataka, u kojoj se izme\u0111u ostalih unosi SQL zapis pristupa i odlaska iz kruga firme Imol Seval putem indentifikacionih kartica koje poseduju svi zaposleni. Tako\u0111e, napomenuo bih program ovog softvera koji slu\u017Ei za evidenciju svih radnih stanica valjaonice. On daje podatke o hardveru i softveru datih stanica, antivirusnim programima, IP adresama ra\u010Dunara,  koji zaposleni rade na datim ra\u010Dunarima, broj telefona kancelarije datog zaposlenog, kao i garancija same opreme. Softver sadr\u017Ei i poseban odeljak za reklamacije korisnika, gde se mo\u017Ee videti opis gre\u0161ke, vrsta gre\u0161ke, vrsta proizvoda koji se reklamira, iz koje dr\u017Eave je korisnik koji reklamira proizvod, re\u0161enje reklamacije itd...\r\nGrafi\u010Dki korisni\u010Dki interfejs nekih stranica programa (koje su naravno, dostupne zaposlenima sa odgovaraju\u0107im ovla\u0161\u0107enjima) je prikazan u nastavku: \r\n \r\n \r\n\u2003\r\n\r\n\r\nDATUM: 06.08.2024.\r\nDAN:Utorak\r\n\r\n\r\nSADR\u017DAJ\r\n\r\n\r\n1. Seval \u2013 Visual Fox Pro baziran softver\r\n2. Korisni\u010Dki rad i upravljanje softverom Seval\r\n\r\n\r\nSeval je mre\u017Ena, klijent-server aplikacija razvijena u Visual Fox Pro 9.0 okru\u017Eenju namenjenom prvenstveno tretiranju relacionih baza podataka. Sa druge strane, aplikacija je primer \u201Eobject-oriented, data-centric and event-driving\u201C aplikacije i funkcioni\u0161e na Win32 platformi. Prakti\u010Dno, to zna\u010Di da je serverski deo aplikacije na severu sa Windows 2000 operativnim sistemom a klijentski omogu\u0107ava posredstvom OLE kontrola uklju\u010Denih u Visual Fox Pro 9.0 pristup serveru sa ra\u010Dunara u mre\u017Ei radi kori\u0161\u0107enja njegovih resursa. Grafi\u010Dki utisak koji aplikacija ostavlja je u drugom planu a u centru pa\u017Enje su podaci i njihova manipulacija radi kreiranja preglednih izve\u0161taja neophodnih za dono\u0161enje brzih poslovnih odluka. U sada\u0161njem stanju aplikacija obuhvata slede\u0107e module:"},{"number":3,"complete":true,"content":"\u2022Proizvodnja, otprema i zalihe gotovih proizvoda\r\n\u2022Zastoji i bilansi valjaonice\r\n\u2022Parametri livnice\r\n\u2022Modul rezervni delovi\r\n\u2022Evidencija podataka o bru\u0161enju valjka\r\n\u2022Postupci i dokumenti kvaliteta\r\n\u2022Transport\r\n\u2022Izvoz\r\n\r\n\r\nUvodni obrazac i upravljanje odgovaraju\u0107im prozorima su prikazani na slede\u0107im slikama:\r\n \r\nDakle, odatle se dalje pristupa \u010Ditavoj aplikaciji i svim njenim (dostupnim) elementima i stranama, \u0161tampanju obrazaca itd, u zavisnosti od odgovaraju\u0107ih korisni\u010Dkih privilegija.\r\n  \r\n\r\nSoftver je baziran na integralnom sistemu ozna\u010Davanja predmeta poslovanja (materijalnih i nematerijalnih) sa realizacijom u obliku paralelnog sistema.\r\nOznaka jednog predmeta u paralelnom sistemu sastoji se od:\r\noindentifikacionog broja;\r\nozapisa osnovnih podataka i\r\noklasifikacionog broja\r\n\u010Diji je me\u0111usobni raspored nezavisan.\r\n\r\nKarakteristike aplikacije:"},{"number":4,"complete":true,"content":"-Skalabilnost (aplikacija se lako \u0161iri dodavanjem odgovaraju\u0107eg segmenta sa pripadaju\u0107om bazom podataka, stavkama u glavnom meniju za unos podataka i pregled izve\u0161taja, obrascima za unos podataka i odgovaraju\u0107im izve\u0161tajima).\r\n-Distribuiranost baze podataka (podaci su organizovani u vi\u0161e nezavisnih baza podataka, \u201Edatabase container\u201C, u zavisnosti od procesa za koji su neposredno vezani, \u0161to omogu\u0107ava njihove nezavisne dorade u smislu dodavanja novih tabela, polja ili izgradnje indeksa).\r\n-Mogu\u0107nost daljinskog nadgledanja (zahvaljuju\u0107i hibridnoj kombinaciji Windows 2000 i Visual Fox Pro-a 9.0 administrator sistema mo\u017Ee daljinski nadgledati rad korisnika radi upoznavanja sa problemima i gre\u0161kama u radu, davanja korisniku obja\u0161njenja o nekim mogu\u0107nostima aplikacije, ili radi preuzimanja kontrole nad ra\u010Dunarom korisnika radi bezbednog izlaska iz aplikacije u slu\u010Daju \u201Epucanja\u201C programa. Tako\u0111e, administrator mo\u017Ee po potrebi poslati korisnicima poruku da zavr\u0161e zapo\u010Dete radnje i izanu iz aplikacije radi njenog a\u017Euriranja, unosa ispravki ili dodavanja novih mogu\u0107nosti ili, u hitnim slu\u010Dajevima, odjaviti korisnika bez upozorenja ukoliko je to neophodno.Unos ispravki je brz (minut-dva) jer se radi samo o kopiranju nove .exe datoteke (koja je ranije ve\u0107 pripremljena) preko postoje\u0107e.\r\n-Lak prelaz iz jedne u drugu bazu podataka u zavisnosti od prava pristupa dodeljenih svakom korisniku. Glavni meni i paleta sa alatkama je \u201Econtext sensitive\u201C tj. raspolo\u017Eive opcije zavise od teku\u0107e baze podataka.Pomenuti selektivan pristup segmentima aplikacije s druge strane reguli\u0161e pravo korisnika da pored pregleda izve\u0161taja vr\u0161i i unos podataka.\r\n-Mogu\u0107nost izvoza (export) podataka sa servera na ra\u010Dunar korisnika u nekom od uobi\u010Dajenih formata (.xls, .txt, .dif i .csb) radi kasnije obrade, slanja e-mailom, eventualnog uvoza u neki drugi program... itd. Preduslov za ovo je postojanje odgovaraju\u0107e fascikle sa deljenim, punim pristupom na ra\u010Dunaru korisnika.\r\n-BackUp podataka (vr\u0161i se automatski pri prvom dnevnom ulasku u aplikaciju a podaci skladi\u0161te na serveru za zadnjih deset dana ili ga po potrebi izvr\u0161ava administrator na izabrani ra\u010Dunar u mre\u017Ei).\r\n-Veliki broj raspolo\u017Eivih izve\u0161taja (preko 300).\r\n-Pored ovoga, \u010Desto, de\u0161ava se da se paralelno sa kori\u0161\u0107enjem ove aplikacije mora raditi i u nekoj drugoj koja je na lokalnom ra\u010Dunaru. Korisnik ne mora izlaziti iz aplikacije \u2013 dovoljno je da pritisne taster Start na tastaturi i na\u0107i \u0107e se u novom ambijentu \u2013 u svom lokalnom okru\u017Eenju.\r\n-Aplikaciji se mo\u017Ee pristupiti i van radnog mesta (npr. od ku\u0107e) putem daljinskog pristupa. Za to je neophodno postojanje slede\u0107ih preduslova: modemi na oba ra\u010Dunara (na radnom mestu i kod ku\u0107e), konfigurisane pozivne (odnosno dolazne) veze na oba ra\u010Dunara, uklju\u010Den ra\u010Dunar na radnom mestu (nije neophodno da bude prijavljen u mre\u017Eu). \r\nAplikaciju trenutno koristi 60 korisnika sa preko 2860 \u010Dasova rada godi\u0161nje. Prose\u010Dno mese\u010Dno se pregleda preko 1280 izve\u0161taja, od\u0161tampa skoro 150, izvr\u0161i vi\u0161e od 18 prenosa (\u201Cdownload\u201D) sa servera na mati\u010Dni ra\u010Dunar i radi 10 prora\u010Duna. Aplikacija se prose\u010Dno 2 puta dnevno a\u017Eurira (\u201Cupdate\u201D)."}],"mimeType":"text/plain"}